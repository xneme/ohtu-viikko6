# Referaatti: Lean Primer

Graig Larman ja Bas Vodde käsittelevät esittelevät artikkelissaan alunperin Toyotalla muodostunutta Lean-ajattelua. Leanin tavoite on mahdollisimman lyhyt lead time yhdistettynä parhaaseen laatuun ja alhaisimpaan hintaan. Leania on tarkoitus toteuttaa koko yrityksen hierarkiassa, kokoonpanolinjalta ylimpään johtoon saakka.

Toinen leanin peruspilareista on "Ihmisten kunnioitus", tärkeintä ei ole työskentely 100% ajasta, vaan tehokas työskentely tarvittaessa. Esimiehet tulee nostaa omasta organisaatiosta ja heillä tulee olla vahva ymmärrys oman vastuualueensa toiminnasta. Tiimien tulee saada vaikuttaa omaan työhönsä ja parantaa sen tekemistä. Ihmisten kehittäminen on myös oleellista.

Toinen peruspilari on "Jatkuva parantaminen", joka tähtää tuotantoprosessin täydellisyyteen hiomiseen ja läpivirtauksen maksimointiin. Kaikkia yrityksen työntekijöitä kannustetaan kiinnittämään huomiota oman työnsä tekemiseen ja työympäristöönsä ja keksimään pientäkin parannettavaa. Ongelmakohtiin puututaan heti ja niiden juurisyyt selvitetään ongelman näennäisen paikkaamisen sijaan.
